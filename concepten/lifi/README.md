# Lifi
*Let there be Light*

Het doel van dit project is realiseren van een Proof of Concept met LiFi technologie.
In 2017 en 2018 hebben we deze technologie onderzocht en willen we hier mee gebruik van gaan maken in combinatie met onze Smartbuilding proof of concepts

## Probleemstelling
Wat is LiFi? Li-Fi is een draadloze datacommunicatie technologie dat Light Emitting Diodes (LEDs) gebruikt voor het verzenden van data via licht.

Wereldwijd zijn er 1,4 miljoen cellulaire radiomasten (basisstations) actief. Daarnaast zijn er wereldwijd ook meer dan 5 miljard cellulaire mobiele telefoons in gebruik. Deze mobiele telefoons zenden elke maand meer dan 600 terabytes aan gegevens uit. Draadloze communicatie is inmiddels uitgegroeid tot een nutsvoorziening zoals elektriciteit en water. We gebruiken het elke dag zowel in ons privéleven als in het bedrijfsleven. Dit brengt de nodige problemen met zich mee omdat communicatie zo fundamenteel is voor ons moderne leven. Een van de problemen is capaciteit. We zenden draadloze data uit met behulp van elektromagnetische golven om precies te zijn, radiogolven. Radiogolven hebben hun beperkingen, ze zijn schaars en duur. Het zijn deze beperkingen waardoor het niet mogelijk is om aan de stijgende vraag naar draadloze gegevensoverdracht te voldoen. Het geschikte deel van het elektromagnetische spectrum is hiervoor te klein.

Er is nog een probleem en dat is efficiëntie. De 1,4 miljoen cellulair radiomasten verbruiken veel energie. De meeste van die energie wordt niet gebruikt om radiogolven uit te zenden maar om de basisstations te koelen. De efficiëntie van een dergelijk basisstation is slechts ongeveer vijf procent. Een ander probleem waar iedereen zich steeds vaker bewust van lijkt te zijn is de beschikbaarheid. Zo moet je je mobiele telefoon bijvoorbeeld uitschakelen in het vliegtuig. Veiligheid (zowel beveiliging als privacy) is nog een andere kwestie. In ziekenhuizen vormen radiogolven een veiligheidsrisico. Radiogolven dringen door muren heen en kunnen worden onderschept, iemand met slechte bedoelingen kan gebruik maken van je netwerk.


## Introductie
Professor Harald Haas, de voorzitter van de Mobiele Communicatie aan de Universiteit van Edinburgh, wordt erkend als de oprichter van LiFi. Hij verzon de term LiFi en is mede-oprichter van  het bedrijf pureLiFi. Op 12 juli 2011 gaf hij een demonstratie van een Li-Fi prototype op de TED Global-conferentie in Edinburgh. Professor Harald Haas gebruikte hier een tafellamp met een LED-lamp om een video van een bloeiende bloem te verzenden die vervolgens op een scherm werd geprojecteerd. Tijdens het gesprek blokkeerde hij periodiek het licht van de lamp met zijn hand om aan te tonen dat de lamp inderdaad de bron van de videodata was. LiFi kan worden beschouwd als licht-gebaseerde Wi-Fi, d.w.z. in plaats van radiogolven gebruikt het licht om gegevens te verzenden. In plaats van Wi-Fi-modems zouden Li-Fi transceivers toegepast worden die uitgerust zijn met LED-lampen die een kamer zowel kunnen verlichten als  informatie kunnen verzenden en ontvangen. Het maakt gebruik van het zichtbare gedeelte van het elektromagnetische spectrum dat onderbenut is. Li-Fi kan als beter worden beschouwd dan WiFi, omdat er enkele beperkingen zijn in WiFi. WiFi gebruikt namelijk bijvoorbeeld 2,4 - 5 GHz radiofrequenties om draadloze internettoegang te leveren en de bandbreedte hiervan is beperkt tot 50-100 Mbps . Met de toename van het aantal WiFi-hotspots en het volume van WiFi-verkeer is de betrouwbaarheid van signalen gebonden. Beveiliging en snelheid zijn ook belangrijke zorgen. WiFi communicatie is meer kwetsbaar baar voor hackers, omdat het gemakkelijk door muren dringt.

## Wat is LiFi? 
LiFi is een draadloze datacommunicatie technologie dat Light Emitting Diodes (LEDs) gebruikt voor het verzenden van data via licht. Ook is LiFi de benaming voor snelle en goedkope draadloze communicatie systemen die lichtgolven in plaats van radiogolven gebruiken. Bij LiFi netwerken worden leds met zeer hoge snelheid aan- en uitgeschakeld zonder dat dit waarneembaar is voor het menselijk oog. Dit is één van de unieke eigenschappen van een LED waardoor gegevensoverdracht mogelijk is. De term is bedacht door de Duitse professor Harald Haas die LiFi publiekelijk introduceerde bij een TED Global talk over Visible Light Communication in juli 2011. Volgens professor Haas kunnen datasnelheden van 10 Gbps tot 100 Gbps worden bereikt, dat veel sneller is dan de meeste draadloze Wi-Fi netwerken.

LiFi kan verder een belangrijke rol spelen om aan de stijgende vraag naar data te kunnen voldoen. Het zichtbare lichtspectrum is namelijk 10.000 keer groter dan het gehele radiospectrum. Deze capaciteit en de mogelijk negatieve invloed van radiogolven op de gezondheid maken LiFi een gewenste complementaire technologie. LiFi kan gecodeerde data via licht naar mobiele apparaten verzenden door de snelheid van het licht van de led te reguleren. Hierdoor kunnen gegevens niet worden onderschept en is de veiligheid beter te waarborgen.

## Werking van LiFi
LiFi technologie gebruikt led lampen om informatie draadloos uit te wisselen, gebaseerd op de zogenaamde IEEE 802.15.7-standaard. Door gebruik te maken van diverse multiplexing technieken kunnen leds met extreem hoge snelheden worden in- en uitgeschakeld om digitale strings van verschillende combinaties enen en nullen te genereren. Met andere woorden, er vindt een overdracht van informatie plaats met zeer snelle en subtiele verandering aan het lichtintensiteit die nwaarneembaar zijn voor het menselijke oog. Een ontvanger (photodetector) zet het licht vervolgens  om in een elektrisch signaal waardoor de verbinding tot stand komt. Deze methode voor het gebruik van snelle pulsen licht om informatie draadloos te verzenden wordt technisch aangeduid als Visible Light Communication (VLC). Vaak wordt echter de benaming LiFi gebruikt omdat deze kan concurreren met WiFi. 
 
## LiFi netwerk
Een LiFi router is een apparaat dat wordt gebruikt om toegang tot het internet te krijgen, gebaseerd op de IEEE 802.15.7 Visible Light Communication (VLC) standaard. Visible Light Communication verwijst naar optische draadloze communicatie op korte afstanden met behulp van het zichtbare licht spectrum. Dit wordt mogelijk gemaakt door recente ontwikkelingen in de LED technologie. IEEE 802.15.7 ondersteunt hoge datasnelheden van 10 Gbps en sneller via zichtbaar licht.
LiFi routers fungeren als schakelapparaat voor datapakketten die via het internet worden gestuurd. Het zogenaamde access point is aangesloten op een extern bekabeld netwerk zoals een glasvezelkabel. Apparaten die zijn aangesloten op het draadloos netwerk communiceren via elektromagnetische straling (licht). Omdat draadloze netwerken geen fysieke verbinding nodig hebben zijn ze meer gevoeilg voor misbruik op afstand. Om dit te ondervangen wordt encryptie zoals WEP en WPA/WPA2 gebruikt. Omdat licht niet door muren dringt en kan worden beveiligd met voorgenoemde encryptie is LiFi veel veiliger dan WiFi.
Binnen een straal van 20 meter kunnen apparaten op een indirecte wijze (draadloos) met het internet worden verbonden. Een LiFi netwerk is onder meer geschikt om in huis of op kantoor voor draadloze dekking te zorgen. LiFi is daarmee een snel bilateraal mobiel communicatie netwerk en belooft enorme voordelen waaronder de snelheid, veilige communicatie en geen verstoring van apparatuur. 

