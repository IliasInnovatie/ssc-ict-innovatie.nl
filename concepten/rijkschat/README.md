# Rijkschat

## Aanleiding

Veel collega’s bij SSC-ICT, BZK breed  maar ook onze klanten gebruiken steeds vaker een instant messaging app zoals Whatsapp of Slack om met elkaar te communiceren. Instant messaging  is voor veel collega’s een prettiger alternatief voor email om op een eenvoudige en snelle manier te communiceren. 

Samenwerken is meer dan alleen aan documenten werken, bij veel groepen is behoefte aan discussie en dus ook aan het ordenen van berichten per discussie (threads).Vooral mobiel samenwerken op een smartphone (meestal via chatberichten) is niet aanwezig in het huidige voorstel van Rijk aan Informatie. Dit is een vaak gehoorde wens van gebruikers, vandaar ook het succes van Whatsapp en Slack.

Steeds meer wordt gebruik gemaakt van andere type documenten, veel meer grafische voorstelling van informatie, infographics, mindmaps, filmpjes, voice-berichten, tekeningen, enzovoort. Die kunnen nu vaak niet in de SWF worden opgeslagen, laat staan dat er samen aan gewerkt kan worden.

Rijkschat is een inclusief virtueel kantoor voor co-creatie, je kunt er alle organisatie, communicatie en besturing van een organisatie laten plaatsvinden. Denk hierbij aan het voeren van open- of juist privé discussies tot het delen van bestanden en het bijhouden van agenda's. Rijkschat  is een veilig alternatief voor onder andere WhatsApp, Slack, en Dropbox. 
Het sluit daarmee naadloos aan op NL DIGIbeter Agenda Digitale Overheid: “Dit doen we om problemen op te lossen, van elkaar te leren en vooral door met elkaar het gesprek te voeren over wat prioriteit moet krijgen”. Dit is alleen mogelijk als er een tool is om op basis van co-creatie virtueel samen te kunnen werken en te communiceren

### Video conference en Cliëntondersteuning;
Rijkschat heeft [Jitsi](https://jitsi.org/) als uitbreidingsmogelijkheid. Jitsi is een gratis open source video conference platform. Dit platform kan geïntegreerd worden binnen Rijkschat en daarmee dienen als open source alternatief voor het weinig gebruikte Skype for Business. Rijkschat biedt ook ondersteuning voor meerdere clients. Zo is er een mobile app, een desktop app en een web app. Hierdoor kunnen gebruikers ervoor kiezen om altijd bereikbaar te zijn. 

### Schaduw ICT
De schaduw-IT instant messaging zoals WhatsApp of Slack zijn niet veilig. De term schaduw-IT staat voor het gebruik van ict-middelen binnen organisaties die niet zijn goedgekeurd. Gevoelige data kan hierdoor in handen komen van de bedrijven achter WhatsApp, Gmail of Slack en daarmee dus ook de Verenigde Staten. Met Rijkschat kan ingesprongen worden op de vraag om een veilig chat alternatief te bieden rijksbreed, die ook nog eens in verbinding is met andere clients. 

Rijkschat kan data van bestaande bronnen zoals de Rijksadresgids, LinkedIn en SCIO, gebruiken middels API’s zonder dat die systemen daar hinder van ondervinden. Hiermee is het dan  een volwaardige API gedreven Enterprise suite:
* Device onafhankelijk
* Open Source
* Platform onafhankelijk
* provider onafhankelijk
* Overal deployable

### Evaluatie en transparantie
Met online enquêtes maar ook fysieke bijeenkomsten met de pilot groep van het Ministerie J&V is het prototype in 2018 geëvalueerd. De uitkomsten van de evaluatie waren allen positief en men wilde daarom een nog grotere pilot groep met +/- 100 gebruikers laten deelnemen aan een vervolg pilot.  

Het innovatie team gebruikt [Rijksgithub](https://ssc-ict-innovatie.nl/#/concepten/rijksgithub/) voor de ontwikkeling en uitbouw van het prototype. GitHub is een ontwikkelingsplatform waaraan iedereen, transparant en zonder enige organisatorische belemmeringen kan meewerken.

### Toekomstplan
Op basis van de pilot en evaluatie van het initiële prototype in 2018 als vervanging  voor Whatsapp, SWF en Slack, en de uitgesproken wens van J&V om een grotere vervolg-pilot te gaan doen, heeft Rijkschat zich bewezen als een succesvolle oplossing. Om die reden voelen wij ons gesterkt voor het indienen van deze challenge, voor het uitbouwen van het initiële prototype met nieuwe en nog betere functionaliteiten.

Als hier verdere kosten bij horen, bijvoorbeeld voor beheer en exploitatie, wie draagt hier dan verantwoordelijkheid over? Zijn hier afspraken over? Voeg indien beschikbaar gemaakte afspraken toe.

Voor beheer en exploitatie zijn een aantal opties;
* Beheer en exploitatie door SSC-ICT
* Beheer en exploitatie door een andere SSO. 
* Beheer middels een stichting (zoals voor PLEIO)


